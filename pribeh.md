- [Úvod](uvod.md)
- [Co děláme](codelame.md)
- [Náš příběh](pribeh.md)
- [Naše stavby](projekty.md)
- [Jak funguje Wankelův motor](jakfunguje.md)
- [Kontakt](kontakt.md)

<!-- Hlavní nadpis -->
# Náš příběh

## Jak to všechno začalo
RotaryFactory vzniklo z vášně k rotačním motorům a odhodlání posouvat hranice techniky. Cesta od prvního drift projektu až po profesionální dílnu byla plná výzev, experimentů i velkých vítězství.

---

## 2021 – Všechno to začalo jednou RX-8
Všechno se začalo psát v roce 2021, kdy jsme pořídili Mazdu RX-8.  
Tehdy šlo o nedokončený drift projekt s motorem M52B28TU z BMW 528i. Brzy ale padlo rozhodnutí vrátit RX-8 její pravou identitu – **legendární Wankelův motor**.  
BMW motor šel z mazdy pryč pryč, nahradila ho jednotka **13B-MSP**. Vznikla tak naše první generální oprava rotačního motoru. Celý rok jsme věnovali stavbě drift projektu.

---

## 2022 – První zákaznické motory
Začali jsme nabízet stavby atmosférických motorů pro veřejnost.  
Přišly i první úpravy – **street port** a **bridge port** – a s nimi i první zákaznické zkušenosti, které nám potvrdily, že jdeme správným směrem.

---

## 2023 – Posun na závodní úroveň
Naše práce se posunula do motorsportu – stavby motorů pro **okruhové speciály**.  
Kromě motorů jsme začali řešit i **podvozky a interiéry**, abychom zvýšili bezpečnost na trati.  
Zároveň jsme rozšířili servis i o **opravy hlav spalovacích motorů**.

---

## 2024 – Dyno, vyvažovačka a první RX-7
Dílna se posunula technologicky na vyšší úroveň:  
- pořídili jsme **válcovou zkušebnu (dyno)** pro přesné ladění,  
- a také **motorovou vyvažovačku**, díky které umíme precizně vyvažovat i rotační sestavy Wankel motorů – unikát na českém trhu.  

V tomto roce k nám dorazila i první **Mazda RX-7 (FD3S)**, kterou jsme vrátili do sériového stavu. Rok jsme zakončili stavbou prvního **přeplňovaného Wankelu**.

---

## 2025 – RotaryFactory na 100 %
Opustili jsme hlavní zaměstnání a naplno se věnujeme servisu a stavbě Wankel motorů.  
Spojili jsme síly s **Xeno z Rotary Secret Garage** a společně postavili první hybridní motory pro okruhové závody – atmosférické i přeplňované.  
Vznikl také unikátní **prototyp dvoumotoru s jednotkami 13B-MSP**.  

---

## Kam směřujeme
Díky rostoucí poptávce a důvěře zákazníků posouváme naši práci na vyšší úroveň: více preciznosti, více výkonu, více inovací.  
**RotaryFactory** se stalo místem, kde se propojuje technická odbornost, vášeň pro Wankel motory a odpovědný přístup ke stavbě motorů – připravených nejen na silnici, ale i na závodní trať.